### Co?
Poznańska Liga Netrunnera, walczymy o sławę i uznanie :-)


### Gdzie?
- w Gwarnej (środy od 18:00, za wyjątkiem tygodni, gdy jest turniej w Cube)
- w Cube (czwartki od 18:00, za wyjątkiem tygodni, gdy było spotkanie w Gwarnej)
- w maku za rogiem (o ile znajdziesz przeciwnika)


### Kiedy?
Sezon ligowy zaczyna się 19 marca w Gwarnej i trwa do ostatniego regularnego spotkania w czerwcu.

Na dzień dzisiejszy aktualna rozpiska wygląda nastepująco (liczymy, że nas będą gościć do końca sezonu i nic się nie zmieni):
- 19.03 - Gwarna
- 27.03 - Cube
- 02.04 - Gwarna
- 10.04 - Cube
- 16.04 - Gwarna
- 24.04 - Cube
- 30.04 - Gwarna
- 08.05 - Cube
- 14.05 - Gwarna
- 22.05 - Cube
- 28.05 - Gwarna
- 05.06 - Cube
- 11.06 - Gwarna
- 19.06 - Cube
- 25.06 - Gwarna


### Za ile?
20 zł płatne przed pierwszym ligowym meczem do koordynatora ligi (patrz: Nagrody!)


### Nagrody!
W dniu zakończenia ligi najnowsze datapacki powędrują do:
- Top 2
- Łowcy Trofeów :one:
- osoby wskazanej przez kostkę - rzucamy przy wszystkich!

Całość wpisowego przeznaczona jest na nagrody: jeśli frekwencja dopisze i bank na to pozwoli, to poszerzymy top oraz ilość szczęśliwych
przegranych o kolejne nagrody (datapacki, koszulki na karty, akcesoria itp.).


### Jak grać?
- W sezonie możesz rozegrać z każdym uczestnikiem ligi maksymalnie dwa mecze (mecz to gra korpem i runnerem).
- Mecz rewanżowy nie może odbyć się tego samego dnia co pierwszy mecz, chyba że obaj gracze wyrażą na to zgodę.
- Wyniki gier turniejowych w Cube liczą się do ligi, o ile nie macie już dwóch meczy za sobą.
- Za każdą grę ligową zdobywa się punkty (wygrana = 3, remis = 2, przegrana = 1).
- Wynik oraz ewentualne zdobyte trofea zgłaszamy po grze do koordynatora ligi (bez czitów, i tak się wyda :)).
- Suma zdobytych punktów wyznacza miejsce w klasyfikacji generalnej. :two:
- Ilość zdobytych trofeów wyznacza miejsce w klasyfikacji Łowcy Trofeów. :one:

Gramy z duchem fair play, ale staramy się nie zapominać o kredytach z Desperado. Wszelkie kwestie sporne rozstrzygane są w zgodzie z zasadami i dobrym smakiem przez koordynatora wspartego głosem ludu na naszej grupie FB.
Wyniki/analizy/punkty/metagame/raporty/decki etc będą na bieżąco publikowane. Zachęca się do czynnego udziału graczy w życiu ligowym.


### Trofea!
Na stronie drugiej regulaminu podajemy liste osiągnięć możliwych do zdobycia w lidze.


### Kto za to odpowiada?
Liga organizowana jest przez fanów Netrunnera zrzeszonych na grupie FB 'Netrunner Poznań'. 

Główny koordynator: prozz

### Kontakt
https://www.facebook.com/groups/android.netrunner.poznan/

===
:one: W przypadku remisów w ilości zdobytych trofeów, decyduje miejsce końcowe w klasyfikacji generalnej. Jeśli najlepszy łowca będzie jednocześnie w top 2, nagroda przechodzi na kolejnego łowcę.

:two: W przypadku remisu decyduje bezpośrednie starcie. Tez remis? Jeśli w grę będzie wchodzić nagroda, zostanie oficjalnie rozegrana trzecia gra.
